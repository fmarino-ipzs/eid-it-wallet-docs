.. include:: ../common/common_definitions.rst
    

Principi di design
==================

Il Sistema IT-Wallet si basa sul paradigma del Portafoglio di Identità Digitale e ha l’obiettivo di fornire agli Utenti un'esperienza di accesso ai servizi più semplice, veloce e sicura.  

La Soluzione IT-Wallet rappresenta il principale Touchpoint e consente agli Utenti di utilizzare e gestire il proprio PID e i propri Attributi nelle interazioni con soggetti pubblici o privati, sia in contesti fisici che digitali. Il corretto funzionamento del servizio, tuttavia, si fonda su un’ampia rete di interazioni tra diversi Touchpoint e Soluzioni Tecniche, che ne supportano l’erogazione e incidono direttamente sull’Esperienza Utente. 

Per garantire un’elevata qualità del servizio dal punto di vista dell’Esperienza Utente, gli Attori Primari, siano essi enti pubblici o privati, DEVONO assicurare l’usabilità e l’accessibilità delle proprie Soluzioni Tecniche, in allineamento con gli elementi distintivi del Sistema IT-Wallet. Nello specifico: 

- **Usabilità**: le Soluzioni Tecniche DEVONO essere progettate e mantenute per garantire elevanti standard di usabilità, allo scopo di facilitare l’adozione del servizio e ridurre la necessità di supporto. Gli enti pubblici DEVONO aderire alle [GL_DESIGN], mentre gli enti privati POSSONO prenderle a riferimento come buone pratiche; 

- **Accessibilità**: le Soluzioni Tecniche DEVONO essere progettate e mantenute per garantire elevati standard di accessibilità, allo scopo di garantire accesso al servizio indipendentemente da capacità o competenze tecnologiche individuali o da vincoli esterni e di contesto. Gli enti pubblici DEVONO aderire alle [REF_ACCESSIBILITY], mentre gli enti privati DEVONO rispettare quanto previsto dalla normativa vigente; 

- **Coerenza**: le Soluzioni Tecniche DEVONO essere progettate e mantenute in coerenza con la Brand Identity del Sistema IT-Wallet e i requisiti funzionali relativi all’Esperienza Utente descritti in queste specifiche, per promuovere la riconoscibilità dei componenti, garantire la coerenza complessiva del sistema e minimizzare il carico cognitivo per l’Utente.


